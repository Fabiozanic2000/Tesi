

\chapter{Introduzione}
\label{introduzione}

\section{OS Fingerprinting}
\label{citazioni}

L'OS fingerprinting consiste nel rilevare da remoto il sistema operativo di un dispositivo analizzandone i pacchetti inviati. Le differenze di implementazione dello stack TCP/IP, infatti, determinano comportamenti diversi che analizzati consentono di ottenere informazioni utili a questo scopo. \\
Il fingerprinting può essere effettuato in due modalità: attiva e passiva. \\ 
Nella prima si analizzano le risposte ricevute in seguito ad alcuni pacchetti inviati appositamente costruiti allo scopo di massimizzare le informazioni che si possono ottenere dalla risposta.
Nella seconda, invece, viene ispezionato il normale traffico del dispositivo target; si tratta quindi di una tecnica meno invasiva e che si espone meno al rischio di essere scoperti grazie all'assenza di pacchetti inviati.

\section{Obiettivo}
L'obiettivo consiste nell'analizzare le differenze che portano all'individuazione del sistema operativo, e successivamente modificare determinati parametri di quest'ultimo in modo da riuscire a ingannare i principali strumenti per il fingerprinting.
I risultati ottenuti, quindi, dovranno essere errati e portare all'individuazione di un sistema operativo differente rispetto a quello realmente in uso.\\
Si è proceduto utilizzando un server HTTP, gestendo quindi pacchetti di non cifrati; si è successivamente cercato di effettuare un'analisi sull'handshake TLS, ovvero sullo scambio di messaggi che precede una comunicazione cifrata.

\section{Strumenti e sistemi operativi utilizzati}
Per la realizzazione dell'obiettivo sono stati utilizzati due differenti sistemi operativi: Windows 11 e Kali (una distribuzione Linux basata su Debian).
La motivazione della scelta di questi sistemi risiede nel fatto che Kali sia stato progettato per la sicurezza informatica e Windows sia il sistema operativo attualmente più utilizzato.

I tool utilizzati sono stati i seguenti:
\begin{itemize}
	\item \textbf{Nmap} \footnote{\url{https://nmap.org}}: principale strumento per effettuare fingerprinting attivo tramite l'invio di specifici pacchetti (\textit{probe}) costruiti appositamente per massimizzare le differenze ricevute nelle risposte, evidenziando maggiormente le caratteristiche peculiari dei sistemi operativi. Consente inoltre di effettuare altre operazioni, alcune delle quali fondamentali per il fingerprinting stesso come ad esempio il port scanning.
	\item \textbf{p0f} \footnote{\url{https://www.kali.org/tools/p0f/}}: tool per effettuare fingerprinting passivo. Esso analizza i pacchetti ricevuti da una determinata interfaccia oppure quelli passati tramite un file con estensione pcap. È anche in grado di effettuare fingerprinting a livello 7.
	\item \textbf{Wireshark} \footnote{\url{https://www.wireshark.org/download.html}}: si tratta di uno strumento di sniffing che permette la visualizzazione dei pacchetti inviati e ricevuti dal dispositivo tramite un'interfaccia grafica. Consente inoltre di filtrarli sulla base di determinati campi o protocolli utilizzati.
	\item \textbf{Server Apache} \footnote{\url{https://httpd.apache.org}}: web server che consente di rispondere alle richieste di tipo HTTP/HTTPS. È stato installato sia su Windows 11 che su Kali per poter effettuare il confronto tra le risposte inviate.
	\item \textbf{nginx} \footnote{\url{https://www.nginx.com}}: altro web server, installato per cercare le differenze rispetto al server Apache.
	\item \textbf{Scapy} \footnote{\url{https://scapy.net}}: libreria Python in grado di inviare pacchetti con la possibilità di impostare determinati valori in ogni campo. Molto utile il suo utilizzo per quanto riguarda l'invio di pacchetti "patologici" che stimolano risposte utili ai fini del fingerprinting.
	\item \textbf{nftables} \footnote{\url{https://manpages.debian.org/testing/nftables/nft.8.en.html}}: tool per che permette la manipolazione e il blocco di pacchetti sulla base del loro contenuto negli header.
\end{itemize}

	






